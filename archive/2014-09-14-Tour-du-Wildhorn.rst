Tour du Wildhorn - Cabane des Audannes
--------------------------------------
:tags: hike

A hétvégi kétnapos túrán a `Tour du Wildhorn <http://tourduwildhorn.ch>`_ egy szakaszát céloztuk meg.  A túra kezdőpontjához, a Col de Sanetsch-hez, busszal érkezünk.  A hágóhoz mintegy 1 órás kanyargós és keskeny út vezet Sionból.  Néhány helyen a busz is alig fért át a sziklákba fúrt alagutakon.

.. image:: |static|/images/audannes-1.jpg
    :width: 99.5%

A Col de Sanetsch-től a túra meredeken indul, de szerencsére a rövid, de nehéz szakaszt pont ebédidőre tudjuk magunk mögött.  Kis pihenő után a Col des Audannes felé folytatjuk utunkat.  A hágó előtti néhány tíz méter kicsit izgalmasabb: némi kötél és létra segítségével érünk át a 2709m magas nyergen.

Az innen nyíló völgy (Les Audannes) alján fekszik az első nap végállomása.  Még mielőtt odaérnénk, egy rövid kitérőt teszünk és felmászunk a Sex Rouge-ra (ejtsd *szé rúzs*), ahonnan a környező csúcsokat próbáljuk több-kevesebb sikerrel beazonosítani.  Innen már csak lefelé kell gyalogolni a `Cabane des Audannes <http://www.audannes.ch/>`_-ig, ahol az éjszakát töltjük.

.. image:: |static|/images/audannes-2.jpg
    :width: 49.5%

.. image:: |static|/images/audannes-3.jpg
    :width: 49.5%


A második napon 8 órás túra vár ránk.  Reggeli után a házból kiérve már előttünk a nap első hágója (Col des Eaux Froides).  Az út nagy része jól járható, azonban egy szakaszon sziklás, csúszós részen kell átkelni, ami lelassítja a csapatot.

A nap második hágójára a 2756m magas Schnidejoch-ra, egy rövid ebédszünetet követően jó tempóban érünk fel.  Innen már nem kell feljebb menni, de még négy óra gyaloglás van előttünk.  Útközben a `Wildhornhütténél <http://www.cas-moleson.ch/infrastructures/wildhornhuette.html>`_ pihenünk egy kicsit, majd nagy léptekkel haladunk Ifigenalpig, ahol a túra véget ér.

A teljes útvonal (kattintásra nagyobb lesz):

.. image:: |static|/images/audannes-4.png
    :target: |static|/images/audannes-4.png

Térkép: `Wanderland Schweiz <http://map.wanderland.ch>`_.
