Montivipera wagneri
===================

:lang: hu

A hétvégén ellátogattunk a
`Lausanne-i Vivarium <http://www.vivariumlausanne.ch>`_-ba,
ami egy állatkert főként egzotikus állatokkal: hüllőkkel, kétéltűekkel,
pókokkal.  Az állatkert közelébe érve feltűnt az elhanyagolt környezet: az
autók a sárban parkoltak, az főépület láthatóan több részletben lett
toldozva-foltozva.  A jegypénztárnál rögtön kiderült, hogy az állatkertet
fenntartó társulat súlyos anyagi gondokkal küzd, nincs elég pénz a
felújitásra.

Az anyagi nehézségek ellenére az állatok jó körülmények között élnek, nagy
terráriumokban.  Az egyik egzotikus békáról kiderült, hogy a szomszédos
város szélén a csatornából gyűjtötték be.  Az előző gazdája valószínűleg
WC-n keresztül próbált szabadulni tőle.  A legjobban az albínó burmai piton
és a `Wagner hegyivipera <http://en.wikipedia.org/wiki/Vipera_wagneri>`_
tetszett.  Ez utóbbiról egyébént nem sikerül kiderítenem, hogy honnan ered a
neve.
