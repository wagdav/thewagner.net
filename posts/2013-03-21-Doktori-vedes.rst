Doktori védés
=============

Ma sikeresen lezárult a doktorandusz éveim utolsó előtti fejezete.  A
február 14-én leadott dolgozatomat ma megvédtem egy hat tagú zsűri előtt.  A
két témavezetőm, két külső bíráló, egy belső bíráló az intézetből és a zsűri
elnöke volt jelen.  Lényegében a két külső bíráló véleménye dönti el, hogy
elfogadják-e a dolgozatot.  Az elnök szerepe formális, ő csak a vizsga
szabályos lebonyolításáért felelős.

Az egész viszonylag hamar lezajlott: kb. 40 percig tarott az előadásom, majd
mintegy fél órányi kérdések után a zsűri visszavonult egy negyed órára és
közölték, hogy minden rendben és a dolgozatot fenntartások nélkül
elfogadják.

Most már csak a diploma-átvétel és ünneplés (*meg néhány, az opponensek
által javasolt korrekció*) van hátra.
