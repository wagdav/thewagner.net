Via ferrata: Rochers de Naye
============================

:tags: hike, via_ferrata

A diplomavédésre ajándékba kapott via ferrata szett kipróbálására a `Rochers
de Naye`_-en került sor.  `Frot Escrot`_-tal mentünk Caux-ig, ahonnan egy
meredek ösvény vezet a Montreux-Rochers de Naye vasútvonal Jaman-megállóáig
(Station de Jaman), ahonnan a via ferrata kezdete már látható.

A via durván kezdődik, meredeken kell felmászni kitett részeken.  Az első 20
perc hirtelen adrenalinadaga után a mászás már nyugodtabban megy.  Az
útvonalon van egy kötélhíd és az utolsó pár méteren egy rövid visszahajló
szakasz.  A mászás elég munkás, nem a legegyszerűbb via, de mindenki
probléma nélkül felér a Rochers de Naye tetejére.  A csúcs felhőkkel takart
amíg ott megebédelünk, esélyünk sincs a szép kilátásra.

.. _Rochers de Naye: http://en.wikipedia.org/wiki/Rochers_de_Naye
.. _Frot Escrot: https://www.facebook.com/frot.eskrot
