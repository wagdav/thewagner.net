Az év második tekerése
======================

:tags: tekerés, barátok

Ma délután Kees-szel és Gilis-szel hamar (négykor) leléptünk a munkából és a
már klasszikusnak számító Col du Marchariuz felé vettük az irányt.  A
legrövidebb útvonalat mindig elfelejtem, de a mostani:

    Lausanne - Denges - Bremblens - Colombier - Cottens - Ballens -
    Marchariuz

változat egész elfogadhatónak tűnik.  A teljes táv, oda-vissza bő 70 km-t
tesz ki, 1280 m szintkülönbséggel.  Az időjárás pont megfelelő volt: 9 fok
Lausanne-ban és 4 fok a hágón.  A két holland már odafelé is eléggé nyomta
neki, az emelkedőn már nem is próbáltam velük menni:  Szépen lassan, saját
tempóban 51 perc alatt értem fel a hágóra.

A legjobb kifogás amivel lassúságot magyarázom: még fáradt voltam az év első
tekerésétől, a vasárnapi Lausanne-Montreux-Lausanne tóparti bohóckodásól.
