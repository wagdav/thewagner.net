Crêt de la Neuve
----------------
:tags: hike

A Col du Marchariuz-hez autóztunk egy rövid túrára.  Bár induláskor az idő tűrhető volt, útközben befelhősödött és esőben értünk a hágóra.  Az itt található hotel bárjában ittunk egy kávét, forró csokit amíg az eső el nem állt.

A hoteltől szinte minden irányba indulnak rövidebb-hosszabb ösvények.  Mi a Crêt de la Neuve irányába indultunk, ami egy oda-vissza három órás könnyű séta volt.  Meglepődtem, amikor az egyik jelzőtáblán a Balaton nevét olvastam.  Kiderült, hogy a Jurát átszelő útvonal az európai `E4 turistaút <http://en.wikipedia.org/wiki/E4_European_long_distance_path>`_ része.  Az E4 Magyarországon az `Országos Kéktúra <http://hu.wikipedia.org/wiki/Orsz%C3%A1gos_K%C3%A9kt%C3%BAra>`_ vonalán halad.

.. image:: |filename|/images/cret-de-la-neuve.jpg
    :width: 99.5%
