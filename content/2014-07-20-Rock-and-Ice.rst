Rock & Ice 2014
===============
:tags: hike

Még tavasszal regisztráltunk az EPFL Club Montagne által szervezett hegyi-tanfolyamra.  A cél az volt, hogy képzett hegyi vezetőktől tanuljunk néhány dolgot az alpinizmusról: a legfontosabb csomóktól különböző biztosítási technikákon át a gleccseren való mozgásig.  A tanfolyam három napig tartott a Mont-Blanc masszívumhoz tartozó Trient fennsík környékén.

1. nap
------

Szombat délelőtt érkezés Champex-Lac-ba (1498 méterről, pont abból a parkolóból indultunk, ahonnan a `Le Catogne <|filename|/2013-08-01-Le-Catogne.rst>`_ túrát kezdtük).  Itt mindenkit beosztottak egy 5 fős csoportba, a csoport élén egy-egy vezetővel.  Innen libegővel jutunk el a túra kezdőpontjához 2194 méterre.

Az első napi túra célja a 2826 méter magasan lévő Cabane d'Orny-ig.  Félúton egy hosszabb szünetet tartunk, ahol a kötélkezelés alapjairól tanulunk (a kötél hajtogatása és viselése, csomók). Ezután a közelben lévő sziklákon gyakoroljuk a köteles biztosítást és a falmászást.

2. nap
------

A holnapi előrejelzés nem túl biztató, így ma tervezzük a hosszú túrát. Korán kelés és még napfelkelte előtt irány az Orny-gleccser, majd felfelé Trient-fennsíkhoz.  Itt dél felé fordulunk és átkelünk egy 3325 méter magas hágón. Rövid ereszkedést követően a Portalet-ra (3344m) mászunk fel.  Pár fotó a csúcson aztán vissza a Cabane du Trient-ba, ahol a második éjszakát töltjük.

.. image:: |filename|/images/rock-ice-1.jpg
    :width: 49.5%

.. image:: |filename|/images/rock-ice-2.jpg
    :width: 49.5%

.. image:: |filename|/images/rock-ice-3.jpg

A turistaháztól nem messze (a lenti térképen 'e'-vel jelölt helyen) pár órára megállunk és a hóban biztosítást gyakoroljuk.  Kiderül, hogy egy megfelelően elásott jégcsákány jól megtartja az embert ha egy meredek falon kell leereszkedni.

3. nap
------

.. image:: |filename|/images/rock-ice-4.jpg

Már reggeltől zuhog az eső így mára nem sok minden jut.  Az első nap útvonalán indulunk vissza a libegő felé.  Útközben megnézünk néhány gleccserszakadékot közelről és megpróbálunk a jégbe biztosítási pontot fúrni.  Mielőtt az egész csoport átázik továbbindulunk a libegőhöz, majd vissza az autóhoz.

A teljes útvonal:

.. image:: |filename|/images/map-rock_and_ice.png

Térkép: `Wanderland Schweiz <http://map.wanderland.ch>`_.
