Isztanbul
=========
:tags: Turkey2013
:lang: hu
:slug: istanbul

*Szerencsére a mostanában nagy sajtóvisszhangot okozó Taksim-téri események
nem zavarták meg a vakációnkat.  A rendőrség és a tüntetők közti
összecsapások az elutazásunkat követő napon kezdődtek.*

Alább a 2013. május 25. és június 8. közötti vakációnk rövid összefoglalója.


1. nap: Érkezés
---------------

A reptéren rögtön nyilvánvalóvá vált, hogy néhányan ebben az országban nem
kifejezetten erősek sorbanállásban.  Az elénk bevágó férfinek és két másik
család mindegyik tagjának üzbég útlevele volt.  Úgy látszik, náluk így megy.

A reptérről a Havataş busszal keveredtünk be a városba.  A megállót a
reptéren nem volt egyszerű megtalálni a buszok és taxik rengetegében.  A
busz a `Taksim téren`_ tett le bennünket.  A Nicoleport_-hotel, ahol a
szállást foglaltuk, mintegy 15 perc séta onnan.  Ahogy megérkeztünk, békés
tüntetők menete keresztezte az utunkat.  Török nyelvismeret híján nem
értettük, hogy mit skandálnak és a tábláikat se tudtuk elolvasni.

Egy óra szunyálás után megkezdük a hotel közvetlen környezetének
feltérképezését: a bevásárló/sétáló utca `İstiklal`_, `Galata torony`_, stb.
Két útikönyv ajánlásait követtük: `Le guide du routard`_ és a `Lonely
Planet`_.

Érdekes volt látni, hogy a város hasonló típusú cikkeket árusító boltjai
csoportokba, negyedekbe rendeződtek.  A közelben találtunk egy antikvárium
negyedet és később találkoztunk szerszám- és szőnyegbolt csoportosulással
is. 

.. image:: |static|/images/turkey/IMG_6389.JPG
    :width: 50%
    :align: center

.. image:: |static|/images/turkey/IMG_6392.JPG
    :width: 50%
    :align: center

Holland barátaink tiszteletére felkerestük a holland követség épületét,
illetve véletlenül az olasz előtt elhaladtunk.

Lehetetlen nem észrevenni a nagy számú macska-populációt a város minden
szegletében.  Ahogy az útikönvy írja: a senki macskáit mindenki eteti.  Több
helyen láttuk, hogy a helyi bolttulajdonos által összeeszkábált macska
etetőket.  A macskák pontosan tudják, hogy a legjobb falatokat turistákkal
teli éttermek közelében lehet begyűjteni.

.. image:: |static|/images/turkey/IMG_6458.JPG
    :width: 50%
    :align: center

Este a városban sétálva feltűnt, hogy a rendőrség nagy erőkkel vonult az
utcára: minden rendőr pajzzsal, maszkkal felszerlve.  Semmit nem érzékeltünk
a Taksim-tér közelében lévő parkban zajló eseményekből (nem is járunk ott).
Elutazásunk után egy nappal később tudtuk meg, hogy mi történt/történik.

Az általános káoszon túl a városban határozottan van valami vonzó.

.. _Taksim téren: http://en.wikipedia.org/wiki/Taksim_Square
.. _Nicoleport: http://www.nicoleport.com/
.. _İstiklal: http://en.wikipedia.org/wiki/%C4%B0stiklal_Avenue
.. _Galata torony: http://en.wikipedia.org/wiki/Galata_Tower
.. _Le guide du routard: http://www.routard.com/guide/code_dest/istanbul.htm
.. _Lonely Planet: http://lonelyplanet.com


2. nap: Sultanahmet
-------------------

A napot a kihagyhatatlan látványosságokkal töltjük:

* `Hagia Szophia`_
* `Mosaic Museum`_
* `Hippodrome`_
* `Kék mecset`_
* `Kis Hagia Szophia`_

Mindegyik gyönyörű.  A Hippodrome azért elnyerte a Nap Csalódása címet.  A
római `Circus Maximus`_-hoz hasonló érzés fogott el: jól hangzó név, de
semmit se lehet látni az eredeti épületből.

A `Mosaic Museum`_ talán kevésbé ismert a fenti listáról, szinte alig voltak
látogatók rajtunk kívül.  Mindenesetre a viszonylag kis múzeumban rengeteg
hatalmas mozaikot lehet megnézni a bizánci korszakból.

.. image:: |static|/images/turkey/IMG_6450.JPG
    :width: 50%
    :align: center

A múzeum után a tengerparton sétaltunk.  A fürdőzőknek és napozóknak száz
méterenként árulnak sózott uborát és zöld almát rozoga taligákból.  Mielőtt
visszatértünk a hotelbe a `Paşazade`_  étteremben vacsoráztunk.

Még reggel, amikor a városnézésre indultunk egy szabadtéri piacot találtunk
közvetlenül a hotel előtti kis utcákban.  Alább látható, hogy mi maradt
belőle a nap végére... Hozzá kell tenni, hogy a szemétszállítók reggelre
mindent eltakarítottak (persze aludni nem túl kellemes, ha 5 szemeteskocsi
dolgozik az ablak alatt).

.. image:: |static|/images/turkey/IMG_6407.JPG
    :width: 47%
    :align: left

.. image:: |static|/images/turkey/IMG_6519.JPG
    :width: 47%
    :align: right

.. _Hagia Szophia: http://hu.wikipedia.org/wiki/Hagia_Szophia
.. _Mosaic Museum: http://en.wikipedia.org/wiki/Great_Palace_Mosaic_Museum
.. _Hippodrome: http://en.wikipedia.org/wiki/Hippodrome_of_Constantinople
.. _Kék mecset: http://hu.wikipedia.org/wiki/Ahmed_szult%C3%A1n_mecsetje
.. _Kis Hagia Szophia: http://en.wikipedia.org/wiki/Little_Hagia_Sophia
.. _Paşazade: http://www.pasazade.com/
.. _Circus Maximus: http://en.wikipedia.org/wiki/Circus_Maximus


3. nap: Megint Sultanahmet
--------------------------

Az `Eminönü`_  kikötőben elfogyasztott reggeli után, folytatjuk a régi
városközpont felfedezését.  A mai nap listája:

* `Topkapı palota`_
* `Szulejmán mecset`_
* `Nagy Bazár`_

Nyilvánvalóan sokan mások is hasonló programot terveztek mára.

.. image:: |static|/images/turkey/IMG_6543.JPG
    :width: 50%
    :align: left

A nap tanulsága, hogy a Nagy Bazár *tényleg* nagy.  Továbbá, ha azt mondom

    ,, Add csak ide a térképet, én tudom merre kell menni! ''

akkor az szemenszedett hazugság.  A bazár boltjaira nem érdemes szót
vesztegetni, azonban maga az épület, mérete és építészeti megoldásai miatt,
egyedülálló a világon.

.. _Eminönü: http://en.wikipedia.org/wiki/Emin%C3%B6n%C3%BC
.. _Topkapı palota: http://hu.wikipedia.org/wiki/Topkap%C4%B1_palota
.. _Szulejmán mecset: http://hu.wikipedia.org/wiki/Szulejm%C3%A1n-mecset
.. _Nagy Bazár: http://hu.wikipedia.org/wiki/Fedett_Baz%C3%A1r


4. nap: Fatih
-------------

A napot a `Chora templomban`_ kezdük, majd átsétáltunk a Fatih_ negyeden,
majd az `Isztanbul Archeológiai Múzeumhoz`_.  A város igazi arculatának
felfedezéséhez érdemes, a fő turistalátványoságoktól távolabb eső utcákon
sétálni.  A szegényebb, kis utcákkal tarkított negyedekben egyszerű emberek
teszik mindennapi dolgaikat.

A városban térképpel elnavigálni nemcsak a Bazárban nehéz, de a kis környező
utcákban is.  Legalább egy óra bolyongás után sikerült megtalálni egy
bizonyos könyvpiacot: mire odaértunk már zártak.

.. _Chora templomban: http://en.wikipedia.org/wiki/Chora_Church
.. _Fatih: http://en.wikipedia.org/wiki/Fatih
.. _Isztanbul Archeológiai Múzeumhoz: http://en.wikipedia.org/wiki/Istanbul_Archaeology_Museums


5. nap: Ortaköy
---------------

A `Dolmebahçe palota`_ után jégkrémet és török töltött tésztát ettünk
`Ortaköy`_-ben, majd visszabuszoztunk Sultanahmet-ben található `Bazilika
Ciszternához`_.

.. _Dolmebahçe palota: http://hu.wikipedia.org/wiki/Dolmabah%C3%A7e_palota
.. _Ortaköy: http://en.wikipedia.org/wiki/Ortak%C3%B6y
.. _Bazilika Ciszternához: http://hu.wikipedia.org/wiki/Els%C3%BCllyedt_Palota


6. nap: Elutazás
----------------

.. image:: |static|/images/turkey/IMG_6496.JPG
    :width: 50%
    :align: center

A Havataş busszal kimentünk a reptérre, ahol egy nagyon drága ebédet
követően a repülőgép felszállt Izmir felé, ahol a nyaralás folytatódik.
